Questo che vedete, ancor prima di esser diventato un bel gioco, è un un incitamento rivolto a tutti: il tempo e passione che mettiamo nelle nostre azioni e pensieri rimangono uno degli ultimi strumenti alla portata di tutti per difendere
la nostra integrità  messa sempre più a dura prova dai bombardamenti mediatici di consumo. Non diciamo che sia facile liberarsi dalla convinzione che sia troppo difficile smuovere qualcosa 
nell'idea di ordine che ci viene tramandata ma solo tramite un impegnato processo di studio e comprensione si può agire consapevolmente ed efficacemente. Quello che rappresenta questo misero bug è la vittoria delle capacità che potenzialmente abbiamo. Questa piccola app speriamo trasmetta un emozione forte che faccia mettere in dubbio l'impossibile, che scardini i limiti che abbiamo come individui dotati di cervello e di cuore e che non dia una sensazione di potere avido come purtroppo spesso accade con queste cose.
Rimane il fatto ridicolo che la sicurezza usata nei prodotti e servizi di questa portata sia così scarsa. Lo sviluppo di infrastrutture come un bike-sharing è molto complesso e lo studio della gestione informatica, meccanica (le bici stesse) e mediatica (pubblicità) non è da poco, e anzi ci sorprende che degli sviluppatori così Kapaci trascurino la sicurezza dei loro protocolli. Si tratta di una consapevole mancanza di interesse nel rivedere la solidità del servizio offerto. Questo è grave, e ne va della reputazione di un'azienda che in questo caso pagare le proprie scelte con questo hack innocuo ma sarebbe potuto accadere qualcosa di ben peggiore: mettere a repentaglio la privacy e la sicurezza degli utenti stessi (che per fortuna non è successo).
Si sarebbe potuto rosicchiare denaro da queste scoperte ma a che pro? Si sarebbe potuto creare un danno economico all'azienda se non fosse uscito tutto allo scoperto ma non vogliamo ridurci al loro stesso basso livello, la nostra voglia supera qualsiasi intento egoistico. Siamo i buoni.

A giudicare da quello che sta emergendo questa è solo una divertente ed innocua demo di quello che possiamo fare, non per intimidire qualcuno ma per incitarne degli altri.

Inutile parlare di mobilità sostenibile introducendo un bike sharing privato atto a monetizzare, con prezzi al di fuori della portata di molti, con una gestione informatica rimproverevole, dove l'inopportuna concorrenza pure nei trasporti ecologici fa buttare risorse in marketing quando dovrebbe essere palese cosa sono e quello che fanno: sono bici, condivise. Che schifo, almeno non prendiamoci in giro.

Detto questo, crediamo sia palese che il nostro è un gesto per incentivare all'approfondimento, allo studio di un sistema che puzza di marcio e che possiamo migliorare palesandone le falle e godendo per un po' della stupidità gestionale che lo caratterizza, scorrazzando felici sulle bici per la city. Godi!
Così facendo speriamo in un futuro più sereno e meno incerto. Possiamo farlo, crediamoci.
Abbiamo il sicuro affuturato. 
